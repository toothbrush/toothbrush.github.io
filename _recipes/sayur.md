---
title: Sayur
date:  2014-09-10
tags: main
---
*source: Linde's mom*

Ingrediënten:
-------------

-   Boemboe (kruidenpasta)\*
-   Groenten\*\*
-   1 blik kokosmelk
-   Stukje citroenschil of een stengel sereh
-   1 of 2 bouillonblokjes

\* voor de boemboe pureer je de volgende dingen, of je hakt de eerste 2
dingen heel fijn en mengt ze met de rest.

-   1 ui
-   1 teen knoflook
-   1 tl tamarindepasta (eventueel weg te laten)
-   1 el bruine suiker of palmsuiker
-   halve tl sambal oelek (of meer)
-   halve tl ketoembar (korianderzaadpoeder)
-   snufje laos
-   snufje trassiepoeder of een stukje trassie (kan weggelaten)

\*\* groenten, in de volgorde waarin ze erbij moeten (lijst is niet
uitputtend, maar deze groenten doe ik altijd)

-   sperziebonen, door midden gebroken
-   halve spitskool in grove stukken
-   gele paprika, in stukken
-   kleine courgette, in kwartjes
-   babymaiskolfjes uit blik, of vers maar die kan ik nooit vinden, in
    schuine stukken
-   eventueel wat taugé (op het eind toevoegen)

Methode
-------

Roerbak de boemboe in wat olie, voeg één voor één de soorten groenten
toe zodat alles op het eind ongeveer tegelijk gaar is en blijf
roerbakken. Voeg eventueel af en toe een scheutje water of kokosmelk
toe. Als alles een beetje gebakken is, doe je het hele blik kokosmelk
erbij en eventueel nog wat water. Voeg de citroenschil of sereh toe en
het blokje. Op (middel?)hoog vuur (het moet bubbelen) blijven omscheppen
tot het gaar genoeg is. Indien gewenst taugé erbij doen.

Pindasaus bestaat uit een deel Surinaamse pindasambal van de toko (plat
vacuum pak korrelig spul wat aangemaakt moet worden met water) en een
deel calvé pindasaus uit een pot die ook aangemaakt moet worden met
water. Dat laatste omdat pindasambal los erg pittig is. Eerst
pindasambal koken, dan calvé en meer water erbij en nu zachtjes
verwarmen.

Goed met gekookt ei.

