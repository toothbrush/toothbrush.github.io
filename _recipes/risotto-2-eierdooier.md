---
title: Risotto 2 (met eierdooier)
date:  2014-09-10
tags: main
---
*from: <http://www.nrc.nl/koken/2014/01/06/tutto-risotto/>*

Doe de eidooier in een kommetje en roer los met 2 eetlepels koude
kippenbouillon.

Breng de rest van de bouillon aan de kook.

Verwarm op vrij laag vuur de olie in een ruime, lage pan en fruit daarin
de stukjes pancetta al roerend tot het spek vrijwel geheel is
uitgebakken (niet hard laten worden).

Roer de rijst erdoor en rooster de korrels tot ze ‘warm onder de duim’
zijn (heet aanvoelen). Blus af met 2 grote soeplepels kokende bouillon
en kook de risotto bijtgaar in 15 - 19 minuten, waarbij je telkens
wanneer de rijst dreigt droog te vallen twee nieuwe soeplepels bouillon
toevoegt, en intussen voortdurend roert met een houten pollepel.

Roer de helft van de kaas door het dooiermengsel en roer dit, van het
vuur af, door de rijst. Proef en maak de risotto op smaak met zout en
versgemalen peper.

Laat de risotto 2 minuten staan in de gesloten pan en serveer in diepe,
voorverwarmde borden.

Bestrooi met de rest van de Grana Padano.

Voor 2 personen:

-   1 groot biologisch ei, gesplitst
-   1 liter kippenbouillon \*
-   20 g pancetta, in kleine stukjes
-   1 dessertlepel olijfolie extra vergine
-   160 g risottorijst (bijv. Arborio, Carnaroli of Vialone Nano)
-   25 g versgeraspte Grana Padano

