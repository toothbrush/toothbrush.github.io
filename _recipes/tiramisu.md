---
title: Tiramisú
date:  2014-09-10
tags: dessert
---

*bron: Sanne B*

voor ongeveer 10 personen. In ieder geval genoeg om vrienden mee te
maken.

### Ingrediënten:

-   500 ml sterke espresso (afgekoeld!)
-   125 ml bruine rum (ik ben tegen, dus het is optioneel.)
-   375 g lange vingers
-   6 eieren, gesplitst
-   125 g poedersuiker
-   1 kg mascarpone
-   200 ml amandellikeur (mag ook sinaasappel maar dat doe ik niet)
-   125 g pure chocola, geraspt (lang leve de keukenmachine)
-   3 el cacaopoeder (is voor luie mensen die niet van chocola raspen
    houden)

### Bereidingswijze:

1.  Doop de helft van de lange vingers in de koffie en bedek de bodem
    van de schaal hier mee.
2.  Klop de eierendooiers. Voeg op een lepel na alle suiker toe. Voeg
    mascarpone en likeur toe. Klop dit goed.
3.  Klop de eiwitten luchtig, doe de lepel suiker erbij en klop het
    helemaal stijf. Meng dit met het mascarponemengsel. (NB gebruik
    schone kloppers voor de eiwitten!)
4.  Giet de helft van het mascarponemengsel in de schaal en bestrooi dit
    met de helft van de chocola. Herhaal het proces met de lange vingers
    in koffie, mascarponemengsel en geraspte chocolade.
5.  Zet de tiramisu ten minste acht uur in de koelkast. Je kan het ook
    invriezen, dan moet het 2 tot 3 uur ontdooien.

